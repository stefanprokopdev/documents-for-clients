# Jak spolupracovat - podmínky

🇬🇧 [English](../en/WAY_OF_WORKING_TOGETHER.md)

---

V tomto dokumentu vám přiblížím způsob, jakým pracuji. Pomůže vám to pochopit mé workflow, celý proces spolupráce a ušetří to čas jak vám, tak mně.

Rád bych tento dokument zachoval jednoduchý a srozumitelný - bez právního žargonu. To však neznamená, že dokument není důležitý. Věřím, že vše, co je v tomto dokumentu uvedené, budete respektovat.

Výjimka z těchto podmínek může být upravena pouze smluvně.

## 1. Základní informace

1. Jsem digitální nomád a pracuji pouze vzdáleně (full remote)
   1. V ojedinělých případech jsem ochoten přijet na osobní schůzku nebo pracovat u vás v kanceláři (na základě individuální domluvy)
       1. Pouze za podmínky proplacení veškerých nákladů s tím spojených, zaplacení cestovního bonusu
       2. V každém případě si ale vyhrazuji právo cestu odmítnout bez udání důvodů
2. Pracuji od pondělí do pátku 7:00 - 16:00 vždy v mé časové zóně
3. Pokud je potřeba, pracuji se svým vlastním týmem specialistů, avšak za výsledek naší práce nesu plnou zodpovědnost pouze já sám
4. Kontaktní a fakturační údaje můžete najít na mém webu v sekci ["Contact"](https://stefanprokop.dev/#contact)

## 2. Popis spolupráce

### 2.1. Poptávka

1. Pokud jste **odpovědná osoba**, kontaktujte mě prostřednictvím některého z komunikačních nástrojů zobrazených na mém [Linktree](https://linktr.ee/stefanprokopdev)
    1. **Kdo JE odpovědná osoba?**
        1. Má oprávnění podepsat smlouvu nebo podobné rozhodovací pravomoci
        2. např. CEO, CTO, ředitel (finanční, projektový, produktový), v některých případech product owner, vyšší management
    2. **Kdo NENÍ odpovědná osoba?**
        1. Nemá ve firmě rozhodovací pravomoc
        2. např. HR, recruiter, střední management
    3. **Co když nejsem odpovědná osoba?**
        1. Výslovně napište, že jednáte jménem odpovědné osoby a dejte ji do kopie
        2. V opačném případě na email nereaguji
2. Poptávka by měla obsahovat tyto náležitosti:
    1. O jakou službu máte zájem
    2. Jedná se o projekt? Pokud ano, zašlete specifikaci nebo konkrétní zadání či požadavky
    3. Chcete si mě najmout a platit mě od hodiny? Pokud ano, napište, kolik chcete hodin
3. Vyhrazuji si právo na odmítnutí zakázky bez udání důvodů

### 2.2. Nabídka

1. V návaznosti na vaši poptávku vám zašlu svou nabídku, která bude obsahovat následující:
    1. Odkaz na tyto podmínky
    2. Hrubý odhad ceny
    3. V případě nejasných částí odhad ceny jejich dospecifikování
    4. Detailní ceník, ze kterého vycházím

### 2.3. Smlouva

1. Sepíšeme smlouvu nebo emailově či datovkou potvrdíme spolupráci
2. Definujeme, kdy je projekt považován za hotový - na základě specifikace
3. Ujasníme si podmínky spolupráce
4. Specifikujeme si podmínky spolupráce po dokončení zakázky (maintenance, atd.)

### 2.4. Zálohová faktura

1. Zaplatíte zálohovou fakturu
2. V případě vývoje a technické implementace je výše 30 % z výsledné ceny
3. V případě konzultací nebo analýz je výše 100 % formou kreditu

### 2.5. Začátek spolupráce :tada:

1. Spolupráce je zahájena dnem připsání peněz ze zálohové faktury na účet

#### 2.5.1. Fakturace

1. V případě větších projektů fakturuji po každém dodání dílčí části projektu
2. V případě hodinové spolupráce fakturuji týdně, vždy v pátek odpoledne
3. Práci účtuji po 15minutových blocích (vždy nahoru)
4. S každou fakturou zasílám pracovní výkaz (podrobný rozpis práce)
5. Součástí fakturace je také čtení potřebné dokumentace a veškerých materiálů souvisejících s řešením dané problematiky

#### 2.5.2. Storno

1. Od smlouvy nebo dohody můžete kdykoliv odstoupit
    1. Záloha na vývoj je nevratná, v případě ukončení smlouvy nebo dohody před předáním nahrazuje náklady na vyčlenění kapacit
    2. Nevyčerpanou část poradenství můžete vypovědět s 50% storno poplatkem

## 3. Ceník

1. Jsem plátce DPH, ujistěte se prosím, že pracujete se správnou částkou. Zda je cena s DPH, nebo bez je vždy uvedeno na konkrétních místech
2. Ceník je dostupný na mém webu v sekci ["Pricing"](https://stefanprokop.dev/#pricing)
3. Pro detailní ceník mě prosím kontaktujte na některé z platforem na [Linktree](https://linktr.ee/stefanprokopdev)
    1. Detailní ceník obsahuje (například):
        1. Cena za konzultaci, poradenství, online hovory
        2. Cestovní poplatky (např. do vaší kanceláře)
        3. Výzkum, tvorba MVP
        4. Workshopy, školení zaměstnanců
        5. atd.
4. Fakturuji v amerických dolarech (USD), ale faktura obsahuje přepočet do českých korun (Je na vás, v jaké měně fakturu uhradíte)

## 4. Komunikace

1. Preferuji online psanou komunikaci na některé z komunikačních platforem nacházejících se na mém [Linktree](https://linktr.ee/stefanprokopdev)
2. Psaná forma je zdarma a odpovím do 24 hodin
3. Z důvodu cestování nemám aktivní telefonní číslo
4. Online hovory / cally / mítinky se v jakémkoliv případě počítají jako konzultační služby
    1. Před hovorem je nutné zaplatit si kredit na konzultační služby a zaplatit 100% zálohovou fakturu
    2. Po obdržení peněz na účet je možné domluvit datum a čas jednotlivých hovorů
    3. Kredit se čerpá v 5minutových blocích (voláme 21 minut 13 vteřin -> čerpání je 25 minut)

## 5. Odpovědnost za škodu

1. V případě, že budu muset uhradit jakékoliv škody za vzniklou újmu (mnou způsobenou), souhlasíte, že vždy uhradím maximálně újmu v hodnotě ceny díla, nejvýše však 200 000 Kč (dvě stě tisíc)

## 6. Proč je dokument na této platformě?

1. GitHub je platforma pro verzování zdrojového kódu
2. V průběhu času se dokument může měnit, díky této platformě je možné odkazovat na verzi dokumentu z doby, kdy probíhala naše spolupráce

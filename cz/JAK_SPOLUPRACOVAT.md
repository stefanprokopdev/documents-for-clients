# Jak spolupracovat

🇬🇧 [English](../en/WAY_OF_WORKING_TOGETHER.md)

---

Dobrý den, než navážeme obchodní spolupráci, dovolte mi vám představit způsob, jakým pracuji. Pomůže vám to pochopit mé workflow a celý proces spolupráce.

Rád bych tento dokument zachoval jednoduchý a srozumitelný - bez právního žargonu. To však neznamená, že dokument není důležitý. Věřím, že vše, co je v tomto dokumentu uvedené budete respektovat.

Pokud chcete, abych vám udělil jakékoliv výjimky z některých z níže uvedených pravidel, nebojte se mě o to požádat. Buďte však připraveni na negativní odpověď.

## Základní informace

1. Jsem digitální nomád a pracuji pouze vzdáleně (full remote)
2. Pracuji od pondělí do pátky 7:00 - 16:00 vždy v mé časové zóně
3. Pokud je potřeba, pracuji se svým vlastním týmem specialistů, avšak za výsledek naší práce nesu plnou zodpovědnost pouze já sám
4. Kontaktní a fakturační údaje můžete najít na mém webu v sekci "Kontakt" [website](https://stefanprokop.dev/#contact) 
5. Pracuji pro více klientů v jednu chvíli
   - **Kdo dřív přijde, ten dřív mele** (myšleno se smlouvou, specifikací a platbou) je hlavní pravidlo
   - Nedokáži vám garantovat doručení práce ve vámi stanoveném termínu, pokud se proces "táhne"
     - Je na vás mě kontaktovat s dostatečným předstihem, pokud máte striktní termín doručení

### Popis spolupráce

1. Kontaktujete mě
2. Vyměníme si pár zpráv online, kde si upřesníme základní věci
3. Naplánujeme společný zahajovací call - online workshop
4. Objednáte si konkrétní službu
5. Připravíte detailní specifikaci a zadání
   - V rámci konzultačních hodin vám s tím rád pomohu
   - Na základě specifikace připravím nabídku a odhady
6. Podepíšeme smlouvu
   - Specifikujeme podmínky spolupráce
   - Specifikujeme datum dodání
   - Specifikujeme, kdy je práce považována za hotovou
   - atd.
7. Zaplatíte zálohovou fakturu (individuální - bude předmětem nabídky)
8. Nyní jsme se stali obchodními partnery :tada:

## Ceník

1. Jsem plátce DPH, ujistěte se prosím, že pracujete se správnou částkou. Zda je cena s DPH nebo bez je vždy uvedeno na konkrétních místech
2. Ceník je dostupný na mém webu v sekci "Ceník" [website](https://stefanprokop.dev/#pricing)
3. Pro detailní ceník mě přosím kontaktujte na některé z platforem na [Linktree](https://linktr.ee/stefanprokopdev)
   - Detailní ceník obsahuje (například):
     1. Cena za konzultaci, poradenství, online hovory
     2. Informace o cestování (např. do vaší kanceláře)
     3. Průzkum, tvorba MVP
     4. Workshopy, školení zaměstnanců
     5. atd.
4. Hodinové sazby jsou většinou informativní, výsledná cena bude vypočítána individuálně pro každou objednávku nebo úkol
5. Slevy uděluji pouze já na základě vlastního uvážení, slevu je možné získat např.
   1. Pokud jste dlouholetý klient
   2. Za hodnocení a doporučení

## Způsob práce

1. Psané slovo je pro mě zdrojem pravdy
2. Každá objednávka, zadání, úkol, specifikace, atp. mi musí být předáno v písemné formě
   - Bude na to odkazovat naše smlouva a nedojde tak k nedorozumění
   - Je jednoduché, rychlé a levné udělat průzkum nebo analýzu dané záležitosti (např.)
   - Dokument si můžeme kdykoliv přečíst a ověřit si vše podstatné
   - Na dokument se můžeme kdykoliv odkázat
   - S přípravou dokumentu a specifikace vám rád pomohu v rámci konzultačních hodin (viz detailní ceník)

## Mítinky

1. Preferuji online psanou komunikaci na některé z platform nacházejících se na [Linktree](https://linktr.ee/stefanprokopdev)
2. Psaná forma je zdarma a odpovím do 12 hodin
3. Nejsem velkým fanouškem mítinků a online hovorů (Google Meet, Zoom, etc.)
   - Jsem digitální nomád a musím se vypořádávat s časovým posunem, což je pro mě obtížné
   - Většina věcí, které si na mítinku řekneme po vás budu požadovat v psané podobě (zadání, úkoly, atd.)
   - Pokud požadujete online hovor, zde je proces, jak na to:
     1. Objednáte si konzultační službu (viz detailní ceník)
     2. Zaplatíte zálohovou fakturu ve výši 100%
     3. Poté, co mi přijdou peníze na účet, vám pošlu odkaz, kde si budete moct zvolit čas online hovoru
   - Doporučuji komunikovat v psané formě - je to zdarma a mnohem rychlejší

# Jak spolupracovat - obchodní podmínky

🇬🇧 [English](../en/WAY_OF_WORKING_TOGETHER.md)

---

Výjimka z těchto podmínek může být stanovena pouze písemnou smlouvou.

Podrobnosti o používaných technologiích, specializaci a zaměření jsou k dispozici na [mém webu](https://stefanprokop.dev) nebo [LinkedIn](https://www.linkedin.com/in/stefanprokopdev/).

## 1. S čím vám pomůžu

1. Vývoj webových aplikací a API.
2. Zabezpečení aplikací (aplikační bezpečnost) podle zákona, regulací a norem.
3. Nastavení a optimalizace procesů v IT / vývojovém oddělení.
4. Nezávislý dohled nad dodavateli software.
5. Poradenství v oblasti aplikační bezpečnosti a vývoje software.

- Služby související s kybernetickou a aplikační bezpečností poskytuju v rámci projektu [Bezpečný kód](https://bezpecnykod.cz/sluzby), kde se nachází aktuální seznam nabízených služeb.

## 2. Forma spolupráce

1. **Hodinový pracovník** - objednáte si u mě určitý počet hodin v měsíci a stanu se součástí vašeho týmu.
2. **Objednávka - dodání** - na základě vaší objednávky zpracuju a doručím vaši objednávku.
3. **Konzultace** - konzultace a poradenství, školení, sdílení know how.

## 3. Jak probíhá spolupráce

1. Kontaktujte mě e-mailem na stefan@stefanprokop.dev nebo si zarezervujte úvodní [online schůzku zdarma](https://cal.com/stefanprokopdev/introduction) a dejte mi vědět, o jakou službu a formu spolupráce máte zájem.
2. Formou e-mailu doladíme detaily.
3. Vytvořím několik nabídek, ze kterých si vyberete, případně to blíže prodiskutujeme.
4. Specifikujeme si podmínky spolupráce po dokončení objednáky (maintenance, atd.) a podepíšeme potřebné dokumenty (NDA, atp.)
5. Po uhrazení zálohové faktury začneme spolupracovat.

## 4. Cena

1. Základní hodinová sazba je uvedena na mém [webu](https://stefanprokop.dev#pricing), za kterou řeším pouze drobné analytické činnosti před uzavřením objednávky.
2. Cena je ovlivněna mnoha faktory a může být proměnlivá v závislosti na
   1. požadavku rychlosti dodání nebo termínu začátku spolupráce
   2. scopu nebo objemu práce
   3. požadovaných výjimkách z těchto podmínek
   4. povaze práce, jejích požadavcích a specifikách
   5. délce trvání spolupráce
   6. a dalších.
3. Konkrétní cenovou nabídku vám pošlu v závislosti na vaší poptávce.

## 5. Obchodní podmínky

1. Dodržuju 100% mlčenlivost a vaše data s nikým nesdílím. Pouze na vaši žádost nebo po vzájemné dohodě.
2. Klient objednává služby jako podnikatel. Jsme rovnocennými partnery.
3. Náhrada škody je limitována výší vaší objednávky, maximálně však 50.000 Kč.
4. K práci využívám vlastní zařízení včetně kanceláře. Nejsem povinen vás fyzicky navštěvovat.
5. Zdrojové kódy a další výstupy jsou mým majetkem, dokud není objednávka uhrazena ve 100% výši.
6. Skryté vady opravím pokud jsou způsobeny výhradně mým rozhodnutím nebo mou implementační chybou v mém kódu. Na jejich odhalení máte měsíc od doručení práce.
   1. Pokud chybu nedokážu opravit, vrátím vám peníze v maximálním rozsahu času stráveném na dané funkcionalitě.
7. Nenesu žádnou odpovědnost za bezpečnost dodávaných služeb. Práci však doručuju svědomitě a v nejvyšší možné kvalitě.
8. Pracovní dobu si nastavuju dle vlastního uvážení a nemám povinnost ji jakkoli přizpůsobovat.
9. Od smlouvy můžete kdykoli odstoupit.
10. Vyhrazuju si právo na odmítnutí zakázky bez udání důvodů.
11. Odmítám spolupracovat s fyzickými a právnickými osobami, které
    - provozují síťový (multilevel) marketing,
    - poškozují životní prostředí,
    - porušují práva lidí a zvířat,
    - podporují ruskou invazi na ukrajinu a jiné extrémní režimy, chování nebo postoje.
12. S obchodními podmínkami souhlasíte uhrazením prvním faktury.
13. Mám právo odmítnout práci na zadání nebo jeho části, pokud je v rozporu s mou specializací, zaměřením nebo odporuje-li mým osobním hodnotám či přesvědčení, poškodila by mé dobré jméno, je protiprávní nebo neetická.

### 5.1. Hodinový pracovník

1. Práci vykonávám samostatně bez účasti dalších dodavatelů.
2. Hodinovým pracovníkem se stávám po uhrazení 100% zálohové faktury, která je nevratná. Nahrazuje náklady na vyčlenění kapacit a možný ušlý zisk.
    - Pro ověření mých schopností a spokojenosti se spoluprací si můžete objednat menší obnos práce na zkoušku.
3. Můžete si jednorázově převést maximálně 8 nevyčerpaných hodin do následujícího měsíce. Nevyčerpané hodiny propadají prvním dnem dalšího měsíce bez možnosti vrácení peněz.
   1. Je vaší povinností mě na převod hodin do dalšího měsíce upozornit do posledního dne předcházejícího měsíce.
   2. Na nedostatek práce nebo prodlení s doručením potřebných materiálů vás včas upozorním.
   3. Je vaší povinností zajistit mi dostatek práce, aby pokryla objednané množství hodin.
   4. Po vyčerpání objednaného množství hodin nemám povinnost nedokončenou práci dodělávat.
4. Na konci měsíce nebo na vyžádání vám zašlu časový report / výkaz práce.
5. Předplacené hodiny čerpáte po blocích od 10 minut.

### 5.2. Objednávka - dodání

1. K doručení objednávky mohu využít dílčích dodavatelů.
2. Za výsledek práce nesu plnou odpovědnost, nejsou-li výslovně specifikována jména dalších odpovědných osob.
3. Spolupráce je zahájena uhrazením zálohové faktury, která je nevratná. Nahrazuje náklady na vyčlenění kapacit, poptání dalších dodavatelů a možný ušlý zisk.
   1. V případě, že je práce rovnou odevzdávána (např. kód je ve vašem repozitáři, nastavení se provádí ve vaší aplikaci, nastavuju váš cloudový projekt, atd.), výše zálohové faktury je 100 %.
   2. V případě, že práci doručím až po jejím dokončení, výše zálohové faktury je 50 %.
      1. Zbylých 50 % je uhrazeno po schválení práce objednatelem.
4. Objednávka je předána včetně převodu vlastnických, majetkových a dalších práv objednateli bezprostředně po uhrazení dohodnuté částky.

### 5.3. Konzultace

1. Konzultace se hradí předem oproti zálohové faktuře.
2. Nevyčerpanou část konzultací můžete vypovědět s 50% storno poplatkem.
3. Předplacené balíčky konzultací čerpáte po blocích od 5 minut.
4. Při překročení předplacených konzultací vám účtuju stejnou službu jako doposud.
5. Pokud konzultace nevyčerpáte do 3 měsíců od objednání, propadají a máte nárok pouze na jejich vypovězení s 50% storno poplatkem.
6. Konzultace si rezervujete online prostřednictvím volných termínů v mém kalendáři.
7. Konzultace probíhají pouze online formou na platformě Google Meet.
8. Konzultace může být monitorována, na tuto skutečnost vás předem upozorním.

### 5.4. Fakturace

1. V případě větších objednávek fakturuju po každém dodání dílčí části objednávky.
2. Součástí fakturace je také čtení potřebné dokumentace a materiálů nebo zaškolení související s prací na objednávce.

### 5.5. Komunikace

1. Hlavním komunikačním kanálem je e-mail stefan@stefanprokop.dev.
